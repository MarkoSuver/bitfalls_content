Isle of Man startup tvrtka [Pundi X Labs] donosi kriptovalute u fizičke trgovine diljem jugoistočne Azije s novim point-of-sale (POS) uređajem.

Pundi X POS uređaj omogućava trgovinama i kafićima da kupuju, prodaju i prihvaćaju kriptovalute kao platno sredstvo. Također nude svojim kupcima brzo i jednostavno rješenje kupnje i prodaje kriptovaluta gotovinom, karticom, mobilnim novčanicima ili Pundi X Pass karticom.

Pundi X Labs želi sagraditi najveću offline prodajnu mrežu kriptovaluta s preko 100,000 trgovina na ciljanim tržištima u sljedeće 3 godine.

Pundi X se sastoji od Pundi X POS uređaja koji je spojen na Ethereum blockchain, Pundi X blockchaina koji koristi [pametne ugovore][contract] kao bazu podataka za transakcije i kreditni rejting, i PSX tokena koji služe kao "gorivo" koje pogoni Pundi X mrežu.
Trgovci moraju kupiti PSX tokene da bi mogli nuditi svoje proizvode i usluge.

U bližoj budućnosti, Pundi X planira ostvariti suradnju s lokalnim financijskim institucijama kako bi mogli implementirati sustav kreditne spososbnosti koristeći [blockchain] tehnologiju ciljajući pritom na jugoistočno-Azijsku populaciju koja nema pristupa bankama.

Tvrtka će početi s implementacijom POS uređaja u Indoneziji u rastućoj mreži sestrinske tvrtke Pundi-Pundi. [Pundi-Pundi] je startup koji se bazira na mobilnom plaćanju i nudi scan-to-pay (skeniraj da platiš) uslugu sličnu Alipay-u koristeći [QR kodove][qr] za bezgotovinske  transakcije. Pundi-Pundi je počeo s radom prije skoro godinu dana i do sada imaju 100,000 registriranih korisnika i preko 500 trgovaca u Jakarti.

_"Demonstrirali smo da postoji zahtjev za bezgotovinskim transakcijama našom Pundi-Pundi QR aplikacijom koja je postala jedna od najvećih u Indoneziji, sljedeći Alipay model," rekao je Zac Cheah, direktor Pundi X Labs-a. "Sada smo u poziciji da dalje izgrađujemo našu bazu klijenata i veze s vodećim partnerima i da dovedemo bezgotovinske transakcije na sljedeći nivo tako da približimo kriptovalute prosječnom potrošaču"._

_"Manje od 1% globalne populacije posjeduje kriptovalute unatoč njihovom ogromnom potencijalu jer je proces kupnje previše kompliciran za prosječnog čovjeka. Misija Pundi X je učiniti kupnju kriptovalute jednostavnom kao kupnju boce vode - pružanjem univerzalnog pristupa, bilo kad, bilo gdje."_

Da bi poticali rast, Pundi X cilja na velike trgovce, lance restorana, i tvrtke koje već imaju veliku zajednicu korisnika.

Prvi potpisani sporazum je s davateljem platnih usluga E2Pay koji će tvrtci Pundi X Pundi X pristup na 100 milijuna članova NU, najveće religijske organizacije u regiji, kroz integraciju s NU Cash, vlastite platne aplikacije NU organizacije, i 25,000 trgovina u vlasništvu tvrtke Bulog, jednog od najvećih trgovačkih lanaca u Indoneziji.

Pandi X planira lansirati svoje usluge s NU Cash i Bulog Pay u prvom kvartalu 2018.




[Pundi X Labs]: https://www.pundix.com

[qr]: https://bitfalls.com/glossary/#qr-code

[contract]: https://bitfalls.com/hr/2017/09/19/what-ethereum-compare-to-bitcoin

[blockchain]: https://bitfalls.com/hr/2017/08/20/blockchain-explained-blockchain-works/

[Pundi-Pundi]: https://www.pundi-pundi.com
