Organiziramo konferenciju!

[Bločk][bločk] (izgovara se "blok") je konferencija posvećena razvoju praktičnog znanja o kriptovalutama, i prva je takve vrste u regiji.

Planiramo čitav dan produktivnog i praktičnog učenja, s namjerom da vas pošaljemo kući s daleko širom mrežom poznanstava u kripto svijetu, i s praktičnim, upotrebljivim znanjem koje će vam pomoći da lansirate vlastitu kriptovalutu i web API oko nje.

Biti će to aktivan i dinamičan dan pun novih informacija u veoma kratkom roku, no sigurni smo da će vam se isplatiti.

Konferencija se odvija u Čakovcu (odakle potječe naziv Bločk), gdje nam je naš partner [TICM][ticm] - Tehnološko Inovacijski Centar Međimurje - uskočio s prostorom. Na raspolaganju nam je multimedijalna dvorana s mjestom za do 100 ljudi, no ulaznice će biti ograničene na 50 - sve više i radionica postaje prekaotična. Imamo i sponzorski dogovor s [Starim Hrastom][sh] - odličnom craft pivnicom i restoranom - koji će nas počastiti ručkom, grickalicama, i pićima u neograničenim količinama, kako za vrijeme događaja, tako i na druženju nakon.

![Event promo screen](https://bitfalls.com/wp-content/uploads/2017/10/01-1.png)

Da ne duljimo, evo što se nudi:

- svaki posjetitelj dobiva vreću praktičnih sponzorskih darova, s time da oni koji se odluče za najskuplju treću razinu karte dobivaju i [Ledger][ledger] brenda Bitfalls - vrijednost od 650kn za razliku u cijeni od samo 500.
- mnogo povezivanja s istomišljenicima i kripto-entuzijastima
- 4 odlična predavanja u prijepodnevnim satima
- ukusni ručak, besplatna kava, i grickalice tokom dana
- za kupce ulaznica druge i treće razine, poludnevna radionica u kojoj ćemo izgraditi novu kriptovalutu na Ethereum blockchainu, objasnivši usput Solidity programski jezik, te web API oko iste kako bi se s njome lako komuniciralo preko preglednika 
- druženje nakon konferencije u [Starom Hrastu][sh] s neograničenim količinama pića i jela
- popusti za smještaj u obližnjem hotelu (više informacija o tome uskoro)

Moramo napomenuti da su sva predavanja na engleskom jeziku, i da ovo nije meetup za špekuliranje - ne skupljamo se kako bismo dijelili investicijske savjete ili kriptovalute, već gledamo sve isključivo s tehničke strane. Naravno, to ne isključuje prisutnost investitora i kriptoentuzijasta, budući da je mnogo blockchain developera i financijski investirano u kriptovalute, pa predlažemo da se tim aspektima posvetite tokom druženja.

Ovaj ćemo članak držati ažurnim s novim informacijama, a u međuvremeno molimo vas da svratite na [glavnu stranicu konferencije][bločk] i ukoliko ste zainteresirani da [kupite ulaznice][shop] - mjesta su ograničena, i samo najbržih 50 ljudi će dobiti pristup radionici.

_Da biste bili odmah obaviješteni oko promjena, novih karata puštenih u prodaju, sporednih radionica koje će možda biti dodane u program, i drugo, prijavite se na [Bločk Newsletter][nl]. Za sponzorstva, javite se [na mail][mail]._


[bločk]: http://blockconf.io
[mail]: mailto:sponorship@bitfalls.com
[nl]: http://blockconf.io/#newsletter
[ticm]: http://ticm.hr
[ledger]: https://bitfalls.com/shop/ledger-nano-s-bitfalls/
[sh]: http://starihrast.net
[shop]: https://bitfalls.com/shop