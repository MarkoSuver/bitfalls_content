Kako bismo vam omogućili najugodnije moguće iskustvo prilikom čitanja članaka na Bitfalls.com, bez raznih prozorčića koji skaču pred sadržaj, oglasa, i kolačića koji vas prate diljem weba, odlučili smo se za drugačiju vrstu zarađivavanja za pokrivanje troškova servera: rudarenje kriptovalute.

U interesu potpune transparentnosti, radi se o metodi korištenja [CoinHive][coinhive] kao što je to nedavno učinio i [ThePirateBay][tpb], no vam to kažemo unaprijed i iskreno, te koristimo znatno manju količinu vašeg procesora kako vam ne bismo pregrijali uređaj na kojem ovo čitate.

Ovo radimo da pokrijemo troškove održavanja stranice i sav profit nakon plaćanja troškova tvrtke odlazi u plaće za naše autore. Stoga se nadamo da ćete cijeniti naše namjere i ustupiti nam malo vaše računalne moći u zamjenu za kvalitetan besplatni sadržaj koji vas ne bombardira oglasima.

Ukoliko vam ovo rudarenje ipak smeta, na dnu stranice naći ćete poveznicu koja, kada je kliknete, trajno gasi mogućnost rudarenja putem vašeg stroja. Nadamo se da će ipak dovoljno ljudi dopustiti da na ovaj način nastavimo pružati kvalitetni sadržaj. Mi zaista mrzimo oglase.

S vremenom planiramo uvesti korisničke račune posjetitelja, te će svaki od naših čitatelja koji dopušta rudarenje biti ne samo uvršten na top listu čitatelja-rudara, nego će dobivati i dividende - u planu je znatni dio potencijalne dobiti isplaćivati natrag samim autorima koji čitanjem kod nas rudare.

Unaprijed zahvaljujemo!

[coinhive]: https://coinhive.com
[tpb]: https://bitfalls.com/hr/2017/09/17/thepiratebay-steals-cpu-mine-cryptocurrency/